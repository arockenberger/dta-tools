seiner verheissung. Er ersetze ferner auch die ansehnliche stel=
le und ampt wiederum mit einem mann/ der gerecht zu seyn/
heiligen lebens sich zu befleißigen und richtig vor sich zu wan=
deln seine Haupt=sorge seyn lasse/ da es alsdann an allem uͤ=
brigen nicht mangeln wird. So schone Er auch der uͤbrigen mit=
glieder unsers wehrten Raths mit fernern eingriffen/ und er=
halte was er uns nachgelassen hat. Uns allen aber stehe er
mit seiner gnade bey/ uns von allem unruhigen dienst der suͤn=
den mehr und mehr loß zureissen/ den frieden mit Gott zu su=
chen in seiner gerechtigkeit/ der heiligung nachzustreben/ und
richtig vor uns zu wandeln/ so werden wir eingehen in den
frieden und ruhe/ die ewiglich waͤhret. Ach/ daß wir alle da=
zu gelangen : Getreu ist der/ der uns darzu ruffet/ der wolle
es thun. Amen.

